---
layout: page
title: O blogu
permalink: /about/
icon: heart
type: page
---

Už dlhšiu dobu cítim potrebu niečím prispievať československej programátorskej komunite. Je toho stále málo online v našich
jazykoch, a ja mám radšej písanie než reč. Tak som sa rozhodol s tým začať.

Väčšina návodov na veci okolo programovania je online po anglicky, a presne preto sa takýmto témam chcem vyhnúť.
Bolo by to zbytočné a redundantné, navyše dnešný programátor sa bez angličtiny aj tak nezaobíde.
 
Chcem však písať o mojich osobných zážitkoch s počítačom a programovaním - a písať zo skúseností. Občas chcem písať
aj o teórii, s ktorou som mal kontakt (napríklad na škole, či sa mi zišla v práci) a pripadalo mi, že by som ju vedel
prístupnejšie (alebo praktickejšie, kompaktnejšie) podať.

Môjim hlavným cieľom je však písať o tom, čo ma baví a o čom sa mi dobre píše. Pracovať v štýle
[worse-is-better](https://en.wikipedia.org/wiki/Worse_is_better) - jednoduchá implementácia, jednoduché myšlienky a
priestor na rozvoj ponechať čitateľom.

Blog vnímam ako príležitosť usporiadať si vlastné myšlienky, a v konečnom dôsledku lepšie pochopiť téme, o ktorej
píšem. Uvidím, kam to zájde, čo sa z toho nakoniec stane.

### Kto som

Moje meno je Peter Jakubčo. Som programátor a mám mnoho nápadov, osobných projektov a filozofických úvah, s ktorými sa chcem
podeliť. S počítačom som prišiel do styku v roku 1996, keď som mal dvanásť rokov.
Môj prvý počítač bol [IBM PS/2 Model 55SX with Intel 80386 SX](http://john.ccac.rwth-aachen.de:8000/alf/ps2_55sx/),
ktorý som dostal od tety. Pri tomto počítači vznikol môj sen stať sa programátorom. 

Toto je môj [GitHub](https://github.com/vbmacher), a toto [LinkedIn](https://www.linkedin.com/in/peterjakubco/).
