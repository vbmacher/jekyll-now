# Môj kód - programovanie v príkladoch

Toto je taký môj pokus o blog, písaný po slovensky pre slovenských a českých programátorov.
Plánujem tu uverejňovať moje kratučké programátorské výtvory, ktoré sa mi zdajú pekné alebo
zaujímavé, a čosi o nich povedať. Malo by ísť však hlavne o veci, ktoré zaujímali mňa osobne,
teda naozaj o mojich vlastných projektoch.

Úroveň blogu by mala byť rôzna - pre začiatočníkov, cez stredne pokročilých až pre pokročilých
programátorov.

Zatiaľ neplánujem žiadne pravidelné prispievanie, a ani nejakú zvláštnu štruktúru či tému.
Nechám chvíľu blog žiť svojim životom a uvidím, čo z toho vznikne. Možno nič, a možno sa to
vyvinie.

Blog chcem písať po slovensky, pretože vidím, ako málo je vecí o programovaní v slovenčine alebo
češtine. Chcem tak prispieť svojim maličkým dielom (a spôsobom akým mi najviac vyhovuje) k
rozvoju našej programátorskej komunity. 


# Jekyll Now

Keďže som poväčšine lenivý, túto stránku som vytvoril jednoduchou modifikáciou projektu
[Jekyll Now](https://github.com/barryclark/jekyll-now), tento projekt evidentne podporuje tento
druh lenivosti.
